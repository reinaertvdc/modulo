Dag Jens

 

Allereerst wil ik je in de naam van het CDO-team en mijzelf bedanken dat wij in aanmerking komen voor jouw project. Het is immers vaak zodat de grote softwareboeren ons vaak links laten liggen omwille van de complexiteit van het deeltijds onderwijs.

Ik zal je even het concept van 'Deeltijds onderwijs' uitleggen. Zoals het woord zelf zegt komen onze jongeren slechts deeltijds naar school (in totaal 15 lesuren) verdeeld over 2 schooldagen. De overige drie dagen gaan ze werken bij een bedrijf of volgen ze een aangepast traject. De 15 lesuren zijn verdeeld in twee groepen:

- 7 uur project algemene vakken (pav)

- 8 uur beroepsgerichte vorming (bgv)

 

Door deze 7 uur PAV kunnen onze jongeren een getuigschrift 2de graad, studiegetuigschrift 3de graad en een diploma secundair onderwijs behalen. Hiervoor moeten ze wel bepaalde competenties verwerven die in het leerplan staan. Zoals reeds eerder gezegd bestaan er nog 8 uur BGV. Dit houdt de echte vakkennis in van een effectief beroep (bv metselaar). Het getuigschrift dat ze hiervoor krijgen noemt een certificaat wat op zijn beurt bestaat uit verschillende deelcertificaten. Ze moeten dus eerst alle deelcertificaten behalen vooraleer ze het certificaat van de opleiding kunnen krijgen. De competenties van de verschillende deelcertificaten kunnen de jongeren niet enkel alleen tijdens de lessen behalen maar ook in de firma waar hij/zij werkt. 

 

Wat wij concreet verwachten is een overzichtelijk rapportensysteem. Ikzelf werk nu al bijna 10 jaar in het deeltijds onderwijs en in al die tijd hebben wij minstens 5 verschillende rapportsystemen gehad waarvan er nooit één echt optimaal heeft gewerkt. Het systeem zou aan de volgende voorwaarden moeten voldoen:

Een duidelijk en overzichtelijk rapport wat we kunnen voorleggen aan de jongere en diens ouders;
Overzichtelijk en duidelijk werkinstrument van de leerkrachten:
PAV-leerkrachten:
Mogelijkheid om een in een project bepaalde competenties te zetten
Een score kunnen geven op deze competenties
Kunnen zien wanneer en in welk thema deze competenties gescoord zijn;
Wanneer een competentie 3 maal verworven is, de mogelijkheid laten blokkeren om deze competenties nog te scoren
Mogelijkheid om commentaar te geven
BGV-leerkrachten:
Mogelijkheid om de leerling over te zetten naar een andere deelmodule;
Mogelijkheid om ook de competenties te laten scoren die op het werkterrein zijn behaald.
Mogelijkheid om de gegevens van de jongeren in verschillende contracten automatisch te laten verschijnen.
Waarom is het nu interessant om aan dit project te werken?  (dit is voor de docenten)

'Deeltijds leren en werken' is de toekomst binnen het secundair onderwijs. Sinds een tiental jaar is de groei van dit onderwijsconcept in alle provincies explosief gestegen. De groei zal de komende jaren ook alleen nog maar toenemen omwille van 2 redenen:

De komst van het M-decreet:
Heel wat jongeren zijn door het M-decreet niet meer gebonden om een opleiding in het buitengewoon onderwijs te volgen waardoor deze sneller de weg vinden naar het deeltijds onderwijs.
De komst van het duaal leren:
Het duaal leren (leren en werken op de werkvloer) wat volgens onze huidige minister van onderwijs (Hilde Crevits) de toekomst is, zal ook toegepast worden op het gewone secundair onderwijs waardoor de huidige rapportsystemen drastische veranderingen zullen moeten doorvoeren. De kans is dan ook heel groot dat dit score-systeem zal overgenomen worden.
 
Daarnaast is er ook een grote marktmogelijkheid. Voor het deeltijds onderwijs heeft bijna niemand iets ontwikkelt. Hierdoor zijn er heel wat CDO's die hunkeren naar een goed systeem. Als je weet dat er minstens per provincies 5 CDO's zijn met minimum 100 jongeren, dan weet je dat minstens over de 5 provincies 2500 jongeren hebt. Een account voor een goed systeem mag bijvoorbeeld dan 5 EURO kosten, dan weet je dat dan praten over een bedrag over 10000 EURO. Natuurlijk kan dit toenemen met de komst van het duaal leren.

 

Dit is een korte toelichting maar uiteraard mag je ook langskomen want onze coördinator kan je nog meer toelichting geven met effectieve voorbeelden.

 

Je laat maar iets weten.

 

Groetjes

 

Steven